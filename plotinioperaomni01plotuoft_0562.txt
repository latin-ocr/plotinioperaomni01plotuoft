MARSILII FICINI

IN

LIB. VIII. ENNEAD. SECUNDAE‚

DE VISU, ET QUARE QUAE PROCUL SUNT, PARVA
VIDEANTUR,

ARGU M ENTUM.

 

SUMMA TOTIUS LIBRI.

Rationes aliorum duae, et Plotini duae: cur remotiora videantur minora.

QUAERUNTUR in hoc libro duo: Primum,
Cur objecta ol) oculis remotiora soleant videri
minora. Secundum: Quam ob causam duo qua»-
dam remotissima a nobis spectacula et inter se
distantia, puta stadio, videantur minori etiam in—
ter se spatio distare, quam stadio: item minus a
nobis distare, quam distent. Ad lnec nonnulli
respondent: lumen ipsum, quo videmus, quo
magis ab objecto veniens propinquat oculo, eo
magis accommodare se ipsum ad oculum atque
pupillam, sicut et corpora liquida sese locis ac-
commodant. Haec responsio ita demum proprie
valet, si lumen, de quo loquitur, sit radius visu-
alis missus ab oculo, iterumque al) objecto re-
flexus ad oculum, sic enim forte naturali quodam
vigore paulatim ad quantitatem suat· originis re-
vertetur. Sunt enim, qui dicant, lumen* hoc al)
oculo procedens pyramidali figura rem videndam
attingere, perque illam subito dilatari: ct ab ea
rursus quasi ex base pyramidalem versus oculum
figuram reficere, tangereque cono pupillam oculi
similiter natura pyramidalis. Ex eorum ergo
sententia responsio ejusmodi proprie fortasse va-
lebit. Nam et communiter valere aliqui forte
dicent: quoniam luminosum prinmm id est, sol
lumen quidem effundat circum ex tota circum-
ferentia sui, sed hujus undique colligat se in co-

num, ne extra suum fontem profluens evanescat,
sic etiam potentius aget, et totum facilius erit
ubique. Ac dum tota basis coarctatur in conum,
sol totus omnisque virtus ejus per angulum ad-
erit, agetque ubique: poteritque ita in angulo
tota ejus magnitudo videri. Sic etiam cum in
sole centrum et circumferentia sit, ipsum ejus
lumen quatenus a toto solis effluit ambitu, cir-
cumferentiam imitatur: quatenus autem colligi-
tur in angustum, imitatur ct centrum: hinc fieri
dicent, ut ex quolibet illuminato corpore lumen
eadem quasi figura sese ad alia et ad oculos col-
ligat. Hactenus quidem fit responsio prima. Re-
spondent iterum alia ratione: formam quidem
rei videndae in ipsa re materialem habere natu-
ram: sed inde spiritali susceptam lumine mate-
riam exuere subito, et spiritali quadam ratione
venire, quamvis ad longum servare proportionem
quandam ad propriam materiam videatur. Sed
cum primum incipit proportionem quoque hanc
amittere, videri minorem: ac denique omni ad
materiam propriam proportione consumpta oculis
nou ulterius apparere: sicut neque videntur ocu-
lis ipsa> formarum naturalium rationes formales,
seminariae, ideales. Haec sint ex aliorum opinione
responsa. Quae sane opinio quaeve responsa quan-
tum habeant veritatis, alibi deprehendetur.

