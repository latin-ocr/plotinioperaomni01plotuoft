xviii MARS. FIC. PROOEMIUM.

dentia, volente videlicet, ornnes pro singulorum ingenio ad se mirabiliter revocare, fac-
tum est, ut pia quaedam philosophia quondam et apud Persas sub Zoroastre, et apud
:Egyptios sub Mercurio nasceretur, utrobique sibimet consona: nutriretur deinde apud
Thraces sub Orpheo atque Aglaophemo: adolesceret quoque mox sub Pythagora apud
Graecos et Italos, tandem vero a divo Platone consummaretur Athenis. Vetus autem
Theologorum mos erat, divina mysteria cum mathematicis numeris et figuris, tum poe-
ticis figmentis obtegere: ne temere cuilibet communia forent. Plotinus tandem his
Theologiam velaminibus enudavit, primusque et solus, ut Porphyrius Proclusque tes-
tantur, arcaua veterum divinitus penetravit: sed ob incredibilem cum verborum brevi-
tatem, tum sententiarum copiam, sensusque profunditatem, non translatione tantum
linguae, sed commentariis indiget. Nos ergo in Theologis superioribus apud Platonem
atque Plotinum traducendis et explanandis elaboravimus, ut hac Theologia in lucem
prodeunte, et poetae desinant gesta mysteriaque pietatis impie fabulis suis annumerare
et Peripatetici quam plurimi. id est Philosophi pene onmes admoneantur, nou esse de
religione saltem communi, tanquam de anilibus fabulis sentiendum. Totus enim ferme
terrarum orbis a Peripateticis occupatus in (luas plurimum sectas divisus est, Alexan-
drinam ct Averroicam. Illi quidem intellectum nostrum esse mortalem existimant, hi
vero unicum esse contendunt: utrique religionem omnem funditus wque tollunt, prae-
sertim quia divinam eirea homines providentiam negare videntur, et utrobique a suo
etiam Aristotele defecisse. Cujus mentem hodie pauci praeter sublimem Picum Com-
platonicum nostrum ea pietate, qua Theophrastus olim et 'l‘hemistius‚ Porphyrius,
Simplicius, Avicenna, et nuper l'lethon interpretantur. Si quis autem putet tam di-
vulgatam impietatem, tamque acribus munitam ingeniis sola quadam simplici praedica-
tione fidei apud homines posse deleri, is a vero longius aberrare palam re ipsa procul
dubio convincetur: majore admodum hic opus est potestate: id autem est vel divinis
miraculis ubique patentibus vel saltem philosophica quadam religione philosophis eam
libentius audituris, quandoque persuasura. Placet autem divina¹ providentiae his seculis
ipsum religionis sua· genus autoritate rationeque philosophica confirmare, quoad statuto
quodam tempore verissimam religionis speciem, ut olim quandoque fecit, manifestis per
omnes gentes confirmet miraculis. Divina igitur providentia ducti divinum Platonem
et magnum Plotinum interpretati sumus. Platonem quidem ipsum misimus ad te jam-
diu, ut apud eum aliquando revivisceret, in quo revixit Cosmus, atque renatus adolevit
ad votum, ct feliciter floret adultus. Plotinum vero nunc et si jure missuri sunmS, non
tam mittimus quidem, quam spectamus ad tuas aedes ultro et alacriter properantem,
tanquam ab ipso Platone, velut ferrum a lapide quodam Herculeo raptum, ut penes te,
Magnanime Laurenti, unice literatorum patrone, una cum Platone suo felicissime vivat.
Audi ergo feliciter Plotinum de omuibus philosophiae mysteriis apud te cum Platone
loquentem: sed antequam hunc auscultes. Porphyrius pius ejus discipulus tibi auscul-
tandus erit, vitam, mores, gesta magistri, et brevissime simul et verissime narrans.
Cujus historiam Angelus Politianus noster alumnus tuus, acerrimo vir judicio, tam
oratoriam quam philosophicam esse censet: propterea tibi admodum placituram. De-
nique non solum audi feliciter, sed etiam felicissime vive. Et quantum nos amas, di-
lectissime Laurenti, tantum precor nostrum ama Valorem, Philippum, inquam, egre-
gium virum, et Platonica> sapientia studiosum, et te ardenter amantem.

