PRAEFATIO EDITORls. vii

nebanturque, et velut ordine collocabantur ante oculos spectantium. Et insuper per-
suaserat sibi Plotinus, quae res summae sint in philosophia et maxime abditae, eas
augustiores esse et sanctiores, quain quae inultorum verborum ambagibus explicari et
possint et debeant. Sicut enim uno quasi contemplationis ictu ferienda sint ‹livina
spectacula, ita eadem uno, si fieri possit, vocis sono proferenda esse, et uno quasi typo
seu signaculo exprimenda. Quapropter, sicut aliquo Enneadum loco sacerdotalem
veterum slssgyptiorum doctrinam scriptionemque dilaudat, ita et sibi ipse placebat in
jaciendis ejusmodi dictis, sive apophthegmatis, quae, in summa verborum paucitate,
quam maximam sententiae ubertatem cmnprehenderent. Quae partim a familiaribus
perscripta et per manus quasi tradita effatorum instar ferebantur, partim ab ipso in
Enneadibus scripto consignata sunt, velut illud (II. 3. 11.): ἡ πανουργία ἐθέλει νοῦς εἶναι,
itemque illud alterum ibidem: νοῦ ἀπόῤῥοια εῗρὙάσ-ατο πανουργίαν, et similia, quae in
Annotatione attigimus.

Eo accedit, quod, cum Plato aliique philosophi multa eorum, quae maxime retrusa
involutaque essent, paucis admodum a se tradenda reservassent: haec Alexandrina gens
philosophorum, aetatis suae morem secuta, reseratis cancellis omnes, qui serio philoso-
phari instituissent altiusque spectare viderentur, intro vocabat, neque quenquam eorum
ab intimis sapientiae penetralibus arceri volebat. Unde consequens erat, ut in docendo
et in scribendo nihil non admittere cogeretur ex impeditissimis rebus Plotinus, et in
extremos etiam Physicae et Metaphysicae recessus lectores suos perducere. Multa etiam
erudire et consummare annititur hic philosophus, quae Plato reliquique veteres inchoa-
verant, multa, quae illi conjectando tantummodo posuerant, firmamentis suis fulcire,
expedire multos nodos, quos Scepticorum subtilitas connexuerat, satisfacere novis quae-
stionibus, quas intulerat nascens philosophia Christianorum.

Haec subtilis adstrictaque ratio et oratio non pariter arridere potest elegantioribus
hominibus, atque illa antiqua Attica, ornata Venerum quasi Gratiarumque multo splen—
didoque comitatu. Haec concisa, virilis adeoque severa disputatio non aeque retinere
potest Grammaticos Rhetoresque, atque illa Platonis facundia per dialogorum vicissitu-
dines vario periodorum jucundoque meatu explicata. Pone tibi ante oculos Platonem
per amoena Academiae spatia deambulantem inter discipulos, nunc subsistentem sub
umbraculo arborum, nunc in exhedra residentem: habes quodammodo dialogorum
exordia, moras, deverticula, terminos. Contra pone Plotinum, sicubi meditatur, soli-
tarium, sive versetur in palmetis AEgypti, sive rusticetur Romae in suburbano, aut in
villa Campaniae, vel inter familiarium circulos sermonesque saepiuscule in cogitando
defixum et protinus agnosces haec quasi tacita soliloquia Enneadum.

Explicasse mihi videor, quomodo ex ejus philosophiae natura itemque ex hujus phi-
losophi ingenio enata sit ipsius ratio et oratio, et quomodo utraque horum librormn
quodammodo finxerit fortunam. De eorum consilio, argumento, gravitate, nec minus
de loco, quem inter veteris philosophiae principes suo jure teneat Plotinus, satis inulta
dicta sunt cum in ejus vita, tum ad Vitam, itemque in Prolegomenis, Introductionibus,
Commentariis.

De horum librorum compositione, orationis sono et stilo hoc judicium facit severus
scriptorum censor Longinus, in epistola ad Porphyrium ( De Vita Plotini, XIX. p. 125.

