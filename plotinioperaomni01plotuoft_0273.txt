MARSILII FICINI

IN

LIBR. DE PULCHRITUDINE,

ARGUMENTUM.

 

A prima essentia, vita, mente emanant influxus per omnia, tanquam radii,
voces, verba per sex gradus.

INFLUXUS quidam ab ipso ente per onmia
passim entia manant: sed qua ratione in ipso
essentia est, praecipue per modum solaris radii
profluunt: qua vero illic est vita, per modum
soni et vocis erumpunt t qua denique ibidem est
intellectus, in modum significantis verbi ferun-
tur : ct qua velut radii quidam sunt, visum mo-
vere videntur: qua vel voces, aut soni, pulsare
aures: qua tanquam verba, potissimum animos
provocare. Ubique vero tanquam pulchra quae-
dam, sive pulchritudines aliquae nobis occurrunt:
nam ab ipsa pulchritudinis ipsius forma prove-
niunt. Cum vero ipsam pulchritudinem nomi-
namus, per modum quidem formae, id est tan—
quam formalem pulchritudinem ipsum ens pro-
prie intelligi volumus: sed per modum causae,
id est, tanquam pulchritudinis ipsius causam,
bonum ipsum volumus cogitari. Bonum namque
lucem ipsam sive fontem pulchritudinis emicantis,
et inde fluentis esse putamus. Pulcln·itudinein
vero splendorem ab ipsa boni luce manantem, id
est, ipsum ens ab uno ipso bonoque dependens.
Ab ipso rursus ente, sicut dicebam, influxus per
omnia velut radios, voces, verba, proficisci non
dubitamus. Influxus ejusmodi primo quidem
sunt in ipsa diviuae mentis idea: seeundo in qua-
libet inde mente suscipiuntur: per universalem
vero providentiam in ipsa mundanae animae mente:
tertio in ejusdem animae ratione: quarto in ejus
imagmatione praecipua: quinto in imaginatione
sequente: sexto in vegetali virtute, quae et uni-
versalis natura vocatur. Hactenus idealem quan-
dam in sc retinent rationem. Hactenus enim
vivi sunt et efficaces et foecundi, atque sempi-
terni. Sunt enim in hoc ultimo divinorum gradu
seminaria· rerum omnium rationes: quibus ipsae

rerum speeies propagantur. Cum enim prima
vita, primaque omnium formalis ratio in ipsa
prima essentia sit essentiae uniuscujusque princi-
pium, in quo principio et ratio et vita erat : me-
rito quatenusinfluxus inde manantes vitam simul
rationemque formalem in se puram et integram
efficacemque conservant, eatenus essentiales, ide-
ales, divini cognominantur. Tantum vero mu-
nus etiam in natura, id est, vegetali animae vir-
tute conservant : ideo in hoc sexto die opera Dei
propria finem accipiunt: subinde vero influxus
illi materiam subjectam animae pulsant. Sed
cum neque ultra progredi valeant, neque in ea
insuper velut proxima nihilo, ipsam verae essen-
tiae vita³que retinere naturam, ex formis in ima-
gines jam evadunt. Imagines, inquam, verisi-
miles verarum divinarumque formarum. Quae
quidem sub genitali anima¹ ipsius natura in ma-
teriam prorsus agente, resultant ab ipsa materia
patiente, et tanquam a speculo per modum radii
repercussae, et tanquam a fornice reflexa· per
modum vocis, et tanquam a planiori aliquo pa-
riete per modum verbi redditae, velut Echo. Huic
autem infimo gradui formalis effluxus Luna fa-
vere videtur, generationis ultimae domina: ra-
tionibus autem seminariis in natura vigentibus
foventibusque materiam, Venus: eisdem vero in
imaginatione inferiori properantibus ad motum,
Mars: eisdem rursum in imaginatione regnanti-
bus, Sol: sed in ratione vigentibus, Mercurius:
at in mente animae dominantibus, Juppiter: in
mente denique divina quiescentibus, Saturnus.
In quo quidem septimo gradu tanquam Saturni
die mundi opifex conquiescit, id est, ipsa idea
sibi penitusintima. Non enim hanc ad alia, quae
inde fiunt, sed alia ad hane refert velut exemplar.

N2

