xvi PETR. PERNAE PRAEFATIO.

primum iuter hosce locum meruerit, cum si cum reliquis ejusdem professionis compa-
retur, non minus Θείου appellatione dignus videatur, quam Plato olim, cum Aristotele
δαιμονίῳ collatus. Quod si vero vel quia noluit, vel quia numinis benignitate destitutus
ad aeternae pietatis cognitionem pervenire non potuit: at 1108, quibus liberalior divini
spiritus gratia affulsit, philosophiam ejus naturae rectae consentaneam, et eatenus a di-
vina Auctoritate non alienam, Theologiae subancillari cogamus: ipsosque naturae the-
sauros in contemplando simul et agendo ex penetralibus hisce erutos, ad Dei unius glo-
riam, referre, et in luce illius, qui omnem hominem sed dispare modo illuminat, acqui-
escere discamus. Hoc sane consilio, VV. clarissimi, Plotinum, qui ante aliquot annos
ex officina nostra, Marsilio Ficino interpretante prodierat, quatuor Graecorum exem-
plarium manuscriptorum, trium quidem Italicorum, quarti vero J o. Sambuci Tirnavi-
ensis, Caesaris Historici, liberalitate literaria privatis omnibus praeferendi, principibus
etiam plerisque conferendi, fide ae subsidio, sua nunc lingua loquentem et auctiorem et
emendatiorem dare voluimus: ut philosophiae platonicas, li. e. quae Christianae religioni
maxime affinis est, et cognoscendae, et judicandae, et ad usum verae pietatis traducendae,
utriusque linguae studiosis potestatem faceremus: curn ea sententiarum ubertate et ver-
borum brevitate scateat, ut interdum ex Graecis rectius quam ex Latinis intelligi queat,
nullo quidem interpretis vitio, sed ob rei ipsius obscuritatem, et linguae proprietatem.
Hunc eundem vero auctorem vestrae potissimum Reip. Patres amplissimi, offerre volui,
ut quando similitudo parit amicitias, princeps philosophus. idemque veritatis et virtutis
in suo genere doctor eximius: sub illius Reipublicze titulo ac patrocinio prodiret, quae
Inter Teutouize tantum caput extulit urbes,
Quantum lenta solent luter viburna cupressi

quaeque multorum jam annorum constante successione, et Corinthiam opulentiam, et
optimam disciplinam, Spartana multo sanctiorem, in media Germania expressit, diu-
turnaque benignitate inter tot libertatis insidiatores fortiter conservavit. Sed ut haec
avita sunt civitatis vestrae encomia, ita quod nunc dicendum venit, vobis, bonorum
parentum generosa· posteritati, proprium: quod non minus regio, quam philosophico
animo, hoc tempore, quo plerosque vel turpi vel inani otio, ne quid gravius dicam, po-
litiis incubare videmus, Academiam Altorfensem institueritis, et doctiss. virorum am-
pliss. stipendiis evocatorum, eruditione ac virtute ita conservandam curaveritis, ut in
posterum inclytam Germaniae Norimbergam, non modo prol›atissimarum pretiosissi-
marumque mercium, sed et optimarum laudatissimai-umque artium emporium, Christi-
anus orbis et admiraturus sit, et celebraturus More veteris militiae Romame boni
nominis ominisque. miles primus legi, et Castrensi catalogo inseri consueverat. Vos
itidem, Viri omnium ordinum clarissimi, Academicorum principem Plotinum, meae
erga Remp. vestram veteris observantiae, erga Academiam novae benevolentiae testem
atque vadem, qua soletis, humanitate, excipite, et me Academicorum omnium commu-

nem obstetricatorem in vestram deinceps clientelam suscipite. Valete Germaniae lumina
atque columina. Basileae A.D.V1. KL. Sept. anno Christiano MDXXC.

Addictissim us

PETRUS Pmmx TYI‘OGRAPHUS BASILIENSIS.

