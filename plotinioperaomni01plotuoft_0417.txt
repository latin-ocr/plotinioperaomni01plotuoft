IN LIB. III. ENNEAD. SECUNDAE.

non sunt in animo spirituque vel contraria} vel
qualitates? Ex lumine nimium repercusso tit
zestus, quinon existit in lumine: Ex lumine li-
quor in cera simul, siccitasque in luto: neque
tamen in lumine sicca est vel liquida passio.
Item certa stellarum positione, sive impulsione in
terris elevantur vapores et venti, neque tamen
illic aut venti perflant, aut vapores obnubilant.
Quod autem virtutes in caelo valde ab his, quae
pugnant in elementis, aliena¹ siut, conjectamus
cx eo, quod omnibus in rebus, qua* ex elemento-
rum qualitatibus commiscentur, insunt mirificae
quaedam vires, et praeter et super naturas ele-
mentorum, quas speciales proprietates appellant,
speciebus his eaelitus attributas. Mitto caetera:
innumerabilia enim sunt. Sic magnes polum
suum sequitur Arent-um, ferrum vero magne-
tem: sic palcae succinum, Hoc vero polum for—
tassis Antarcticum. Per tales ergo virtutes,
quales lue sunt, et quales in scammonea purgant
bilem, et in elleboro atram bilem, Abumasar pro-
bat praecipuas caelestium actiones expleri: sive
flxae virtutes ejusmodi sint in stellis, sive quoti-
dianis earum aspectibus ab eis sibi invicem com-
parentur, atquc inde ad inferiora mittantur. Me-
rito igitur Abumasar et Albius Ptolemaeum ubi-
que reprehendunt, quod qualitates stellis elemen-
tales et inter se repugnantes saepe tribuerit, pro-
bantque, non esse tales in caelo naturas. Mitto
nunc, quod non solum ii quos dixi, a Ptolemaeo
dissident atque aliis, sed Ptolemaeus i ise dissen-
tit ab aliis, ubi de terminis loquitur planetarum,
narratque alios inter se dissidere. AEgyptios
enim a dominis domorum maxime solitos acci-
pere terminos: Chaldaeos autem a dominis tri-
plicitatum‚ idque latissime confutat. Mitto, quod
in aspectibus exaltationibusque dissentiunt. Pto-
lemaeus enim a signo simpliciter ad signum ; alii
quidam a gradu metiuntur ad gradum. Exalta-
tiones quoque planetarum Ptolemaeus in toto quo-
dam signo putat accipiendas: alii vero nonnulli
a certo quodam spatio signi. Similiter de signi-
ficatore vitae et de annorum datore dissentiunt.
Redeo parumper ad qualitates. Cum Martem
igneum esse arbitrentur, cur non in Piscibus ca-
dere tradunt potius, quam in Libra? An quia
Libra maxime distat ab Ariete domicilio Martis
Sed profecto major est distantia naturae, quam
situs: magis itaque discrepant ab Ariete pisces,
ut aiunt aquei, quam aeria Libra. Curnam in
Libra volunt exaltari Saturnum, quem terreum
esse putant? l’rolixum foret ejusdem generis
caetera recensere. Redeamus jam ad Plotini con-
clusionem, Refert quidem primum, astrologos
arbitrari unamquamque per se stellam suum ali-
quid agcre: cx cunctis vcro invicem conspiran-
tibus novum aliquid praetcrea confici. Ex quo
patet, ex his, quid potissimum proveniat, judi-

213

care neminem perspicue posse. Deinde signiti-
cat, astrologos non babere modum, quo planetae
agant, qua-cunque dicuntur efficere. Neque enim
vel proprio quisque vcl communi cuncti consilio
indigent ad agcndum : siquidem naturales infra
lunam causa* natura sua sufficiunt ad agendum,
neque consilium exigunt ullum ultra naturam.
Neque rursus cum stella* faciant haec more na-
turae, aliter, vel alia faciunt, quam ficri possit
tenore natura, quamvis praestantius atque prae-
stantiora faciant, videlicet praestantiore natura.
Non ergo prophetas efficiunt, non miracula, quae
fieri debent divinitate: non theologos: non geo-
metras, qui mente flunt, et arte: non divites:
non reges: non his oppositos, qui prudentia, oe-
casione, favore fiunt, vel impediuntur oppositis.

Errant astrologorum de Saturno, et Marte, et Luna.

V. In capite libri quinto errores astrologorum
prosequitur latius et insequitur. Saturnum tra-
dunt, quia sit frigidus, obesse naturae, ideoque
separant ab ascendente (ut aiunt) vitre principio.
Atque ut inde maxime separent, stulte nimium
in duodecima collocant. Qua· quidem sodes, etsi
quodam illorum computandi more videtur a
prima omnium remotissnna, re vera tamen est
proxima. Est enim Orienti continua sursum,
quodve ascendit sidus mox properat in duodeci-
mam: itaque Saturnum in septima tanquam om-
nium (listantissima probabilius collocassent. Sed
ne id quidem volunt, ne nascentibus opponatur:
sed in utroque sibimet repugnare videntur: nam
Saturno et ascendens alia ratione solent accom-
modare, et primi conceptus exordium. Praeterea
dicunt Saturnum Martemque tum conjunctos,
tum oppositos inter se nobis obesse. Rectius
forte dixissent, ita maxime Saturni frigiditatem
calore Martis, hujusque fervorem illius frigore
temperari. Adjungunt‚ Saturnum quidem, si
die nascentibus sit super terram, aut prope Ori-
entem, diurno calore temperatum, tunc propi-
tium nobis evadere. Atque etiam sisic ascen-
dat, praecipue in Aquario non obesse naturae.
Martem vero tanquam igneum esse in nocte po-
nendum, sive sub terras, ne calore solis ferveat
vehementius: atque in hoc similiter, ut saepe,
delirant. Cum enim umbra terrae, unde nox
provenit, vix ad lunam usque perveniat, omnia
omnium supra lunam stellarum lumina continue
se nullo interveniente contingunt: similiterque
semper in die sunt, nunquam vero sub nocte.
Maxime vero omnium ab umbra et frigiditate,
quae duo terrae propria sunt, Saturnus separatus
existit: ut nihil absurdius videatur, quam hunc
obscurum frigidumque vocare. Przeterea con-
cursum Lunae cum Saturno, vel Marte vitupe-
rare solent. Quanquam si vel plena lumine Sa-
turnum subeat, vel vacua Martem, damnare non

