526 ARGUM. MARSIL. FIC. IN

mixtum. Item amorem ponit perpetuum, tum
in intellectu animali ad pulchrum intelligibile
contemplandum, tum in natura ad generabile
pulchrum, et utrumque amorem esse aliquid ar-
bitratur essentiale atque subsistens: quoniam ab
anima per ipsam essentiam ejus existant. Amores
autem, qui nuper excitare [Ed. pr. excitari] so-
lent, cum non ab ipsa anima simpliciter sint velut
agente, sed contingant in eam quasi patiente ab
externis et corpore, non subsistentes daemonesve
appellat, sed passiones. Post haec animadvertes
intellectum ipsum omnium communem, atque in-
tellectum uniuscujusque proprium inter se longe
differre. Rursum potentiam cognoscendi, quae
non habet in essentia sua ipsum, quod cognos-
cendum est secuudum illius essentiam, sed quan-
dam ejus imaginem, esse fallacem: certam vero
esse, qua* ipsum in se habet objectum: quod si
non tanquam imaginarium habet potentia ejus-
modi, ipsummet existit objectum. Cognitio igi-
tur praefectissima, qualis est intellectus, est res
ipsae quse dicuntur objecta: imperfectissima vero
Sicut seusus, nec est, qua· sentienda sunt, nec
habet, sed ad illa se vertit. Cogitatio vero et si
non est illa, qua} cogitat, habet tamen, id est,
notiones eorum, sive ex se ipsa proprie, sive ab
intellectu suo hauriat pro arbitrio. Si mundum
contempleris intelligibilem, illic non solum uni-
versus intellectus est universum intelligibile, sed
etiam iu quavis idea intellectus certus est intelli-
gibile certum. Praeterea intellectus uniuscujus-
que auimae proprius est suum ipsum intelligibile.
Differt tamen et in hoc ab ipso simpliciter com-

LIB. V. ENNEAD. TERTIAE.

munique intellectu: siquidem non est ipse uni-
versum simpliciter intelligibile: est enim ipsum
suo quodam pacto. Habet igitur intellectus no-
ster universalium rerum intelligentiam, similium-
que amorem ι quoniam ipsum universum intelli-
gibile et habet pariter et existit. At quoniam
hie existit hoc ipsum non tam simpliciter, quam
suo quodam pacto, id est, non rorsus efficacis-
simo modo: ideo in speciali qua ibet notione non
omnino distincte comprehendit singula, quae mens
divina comprehendit. Oportet enim intellectum
ad rationem se imaginationemque convertere, ut
particularia distincte cognoscat. Quod autem
praeter intellectum communem sint et alii non
solum discursione, sed statu perpetuo cognoscen-
tes a primo distincti, ita confirmari videtur: In-
tellectus primus, cum sit multitudo prima, merito
est in plures intellectus naturaliter propagabilis ε
est in eo diversitatis idea, est etiarn identitatis
idea, longeque potentior. Quoniam igitur sub
diversitate iu plures intellectus distribuitur dis-
currentes, merito et in plures sub identitate deri-
vatur stabiliter cognoscentes Sed in iis inde
naturaliter propagatis ita ratio discurrens sub-
nectitur intelligentiae stabili, sicut in prima mente
ipsa diversitas vel alteritas identitati subnectitur.
Progredi vero in multitudinem infinitam intelli-
gendo, id est intelligere singula, datur intelli-
gentiae nostra¹ rationis adjunctae imaginationisque
ministerio. (atera, quae de amore Diisque dis-
putantur, in libro de Amore satis confirmavisse
videmur.

