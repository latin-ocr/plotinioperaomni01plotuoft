550 ARGUM. MARSIL. FIC. IN LIB. VI. ENNEAD. TERTIAE.

tio pater est universi : seminalis autem ratio ma-
ter, quatenus commercium habet aliquod cum
materia, desuperque repletur. Materia vero ma-
trix et locus est potius generationis atque sus-
ceptaculum. Tu vero memento in planeta
Mercurio esse tum donum contemplationis a
mente divina, tum actionis a natura mundi, at-
que hinc ab eo dari ingenium vel contemplatio-

nibus, vel actionibus. et artibus aptum, vel quan-
doque strenuum ad utrumque. Si Saturnum
trino sextilive adspexerit, vel ejus domicilium oc-
cupaverit, favet contemplationi potissimum: si
Martem adspexerit, adspirat potius actioni: si
Jovern, utrique feliciter afflat officio: si Vene-
rem intuetur, suavitatem ingenii eloquiique si-
mul ornatumque designat.

