654

cedetur: si addatur intelligentia, tum compositio
fiet, tum constabit, existentiam ipsam sibimet ad
perfectionem minime suffecisse: quandoquidem
intelligentia indiguerit, per quam tenderet ad
profectum. In octava consideratione notabis con-
ditionem actus formalis potentiaeque formabilis
inter se opponi: adeo ut potentia haec accipiat
actum, actus vero, qua ratione actus est, poten-
tiam non recipiat. Ubi ergo actus est solus, ut
in primo, sempiterna res est: quoniam nulla ibi
ad aliam formam potentia latet. Item ubi pot-
entia tota formabilis translata est in naturam for-
mae, adeo ut forma illic nullo modo ad naturam
potentiae retrahatur, res etiam est sempiterna:
praesertim quia potentia illic totum habet actum
quantumcunque potest, cupitque habere: quales
sunt intellectuales essentiae, ignisque caelestis.
Ignis autem sub caelo inter inferiora perfectius
est, quatenus maxime est in actu: quod apparet

ARGUM. MARSIL. FIC. IN LIB. IX. ENNEAD. TERTIAE.

ex efficacia formae, et ex motu perpetuo, et quo-
niam non tolerat mistionem. Quoniam vero ma-
teriam habet sub actu, nec eo contentam, non est
semper. Nona consideratione memineris, ipsam
intelligentiam non esse bonum ipsum simpliciter,
primum atque ultimum, alioquin esset simpliciter
expetenda: nunc autem conditione quadam eli-
gitur. Eligis enim cognoscere, si modo cognoscas
bene feliciterque, et quod tibi tanquam bonum
sit profuturum. Item ipsum bonum non habere
sui ipsius agnitionem: tum quia aliud haec est,
aliud ipsum bonum: tum quia, si ante agnitio-
nem Slbi sufficit, non est addenda: sin minus,
non erat ipsum bonum. Quo autem pacto Deus
neque caecus Slt, neque ignorans: etiam si ei cog-
muo non addatur: super quam Dionysius quo-
que Areopagita eum collocat, in quinta sextave
Enncade opportunius explicabimus,

