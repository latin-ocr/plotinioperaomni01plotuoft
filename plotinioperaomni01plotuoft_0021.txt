EXHORTATIO
MARSILII FICINI FLORENTINI

A D

AUDITORES, ET LEGENTES PLOTINUM.

4-

PRINCIPIO vos omnes admoneo, qui divinum audituri Plotinum huc acceditis, ut
Platonem ipsum, sub Plotini persona loquentem, vos audituros existimetis. Sive enim
Plato quondam in Plotino revixit (quod facile nobis Pythagorici dabunt) sive Daemon
idem Platonem quidem prius afflavit, deinde vero Plotinum, quod Platonici nulli nega-
bunt: omuino aspirator idem os Platonicum afflat, atque Plotinicum. Sed in Platone
quidem afflando spiritum effundit uberiorem: in Plotino autem flatum augustiorem:
ac ne augustiorem dixerim, saltem non minus augustum, nonnunquam ferme profun-
diorem. Idem itaque numen per os utrumque humano generi divina fundit oracula:
utrobique sagacissimo quodam interprete digna: quum [Ed. prc. qui] ibi quidem in
evolvendis figmentorum incumbat involucris: hic vero tum in exprimendis sacratissi-
mis [Ed. pre. secretissimis] ubique sensibus, tum iu explanandis verbis quam brevis-
simis diligentius elaboret. Mementote praeterea, vos haud quaquam vel sensu comite,
vel humana ratione duce, sed mente quadam sublimiore excelsam Plotini mentem pe-
netraturos. Profecto (ut Platonice loquar) caeteros homines rationales animos appel-
lamus: Plotinum vero non animum, sed intellectum. Sic omnes eum philosophi, suo
seculo, praesertim Platonici, nominabant. Atque utinam in mysteriis hujus interpre-
tandis, adminiculum Porphyrii, aut Eustochii‚ aut Proculi, qui Plotini libros disposu-
erunt, atque exposuerunt, nobis adesset. Spero tamen id, quod admodum felicius est,
divinum auxilium in traducendis explicandisque divinis Plotini libris Marsilio Ficino
non defuturum. Sed jam coelestibus hinc auspiciis et nos ad transferendum primum
Plotini librum, et argumento breviter exponendum, reliquosque deinceps, feliciter acce-
damus. Et vos Platonem ipsum exclamare sic erga Plotinum existimetis:

Οἶος πέπνυται, τοίδ’ ὡς σκιαὶ ἀΐσσουσι·
Istc sapit solus, volitant reliqui sicut umbrae.

[Ed. pre. hujus versus loco: Hic estfilius meus dilectus, in quo milei undique placeo .-
1ἰμςιιφη audita]

b2

